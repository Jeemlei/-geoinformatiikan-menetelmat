---
permalink: /
layout: home
title: Eemelin Blogi
list_title: Blogi julkaisut
---

## GIS tutuksi

Olen tietojenkäsittelytieteen pääaineopiskelija, joka on aina tutkiskellut kiinnostuneena karttoja. Kuitenkin vasta vuonna 2022 tajusin, että voin opiskeluissani yhdistää kaksi suurta kiinnostuksen kohdettani; ohjelmistot ja kartat.

Syksyllä 2022 suoritin [Johdatus geoinformatiikkaan maantieteessä](https://studies.helsinki.fi/kurssit/opintojakso/hy-CU-118127853-2021-08-01/MAA-104?cpId=hy-lv-73) -kurssin, jonka perusteella sain haettua opinto-oikeuden geoinformatiikan sivuainekokonaisuuteen. Keväällä 2023 pääsinkin syventymään QGIS:n käyttöön [Geoinformatiikan menetelmät 1](https://studies.helsinki.fi/kurssit/opintojakso/hy-CU-118128327-2021-08-01/MAA-202?cpId=hy-lv-73) -kurssilla, mistä jaoin edistymistäni ja oivalluksiani tässä blogissa.

Kurssin jälkeen innostuin hakemaan töitä CGI:n [Space & Geo yksiköstä](https://www.cgi.com/fi/fi/uutinen/cgi-perustaa-suomeen-avaruusteknologioiden-hyodyntamiseen-erikoistuneen-osaamiskeskuksen), joka erikoistuu avaruus- ja paikkatietoa hyödyntäviin projekteihin. Sain paikan ja pääsin heti hyödyntämään kurssilla opittua käytännössä, mikä on vain entisestään kasvattanut mielenkiintoani geoinformatiikkaan.

Nyt on tullut taas aika jatkaa opiskeluja, tällä kertaa [Geoinformatiikan menetelmät 2](https://studies.helsinki.fi/kurssit/opintojakso/otm-62a7830e-bf13-40ee-824f-2022337fe907/MAA-221) -kurssin parissa ArcGIS Pro:ta käyttäen, sekä jakaa jälleen raportteja kurssin etenemisestä tänne blogiin.

---

<table>
  <thead>
    <tr>
      <th>
        Olen toteuttanut blogin Github Pages -sivuna yliopiston tarjoaman blogialustan sijasta. Blogin lähdekoodin löydät joko <a href="https://github.com/Jeemlei/geoinformatiikan-menetelmat">tämän linkin</a> takaa tai Github-profiilistani, johon on linkki sivun alalaidassa.
      </th>
    </tr>
  </thead>
</table>

---
